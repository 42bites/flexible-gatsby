---
title: Il futuro del progresso
date: 2020-10-12 00:00:00 +0300
description: # Add post description (optional)
img: ./software.jpg # Add image post (optional)
tags: [futuro, progresso, innovazione] # add tag
---

Quando pensiamo al futuro, speriamo in un domani di progresso. Il progresso può assumere una di queste due forme. Il progresso orizzontale o estensivo significa copiare le cose che funzionano: passare da 1 a n. È facile da immaginare perché sappiamo già a che cosa assomiglia. Il progresso verticale o intensivo significa fare cose nuove: andare da 0 a 1. È più difficile da immaginare perché richiede di fare qualcosa che nessuno ha mai fatto prima. Se prendete una macchina da scrivere e ne costruite 100, avete realizzato un progresso orizzontale. Se avete una macchina da scrivere e realizzate un word processor, avete compiuto un progresso verticale.

Al livello macro, la singola parola che definisce il progresso orizzontale é globalizzazione: prendere le cose che funzionano in un posto e farle funzionare ovunque. La Cina è esempio paradigmatico della globalizzazione; il suo piano ventennale é diventare come gli Stati Uniti di oggi. I cinesi hanno tranquillamente copiato tutto quello che ha funzionato nel mondo sviluppato: le ferrovie del XIX secolo, l’aria condizionata del XX e persino intere città. Magari saltano alcuni passaggi durante la strada — per esempio andando direttamente al wireless senza installare linee terrestri — ma comunque stanno copiando.

Il singolo termine che identifica il progresso verticale, da 0 a 1, è tecnologia. Il rapido progresso dell’informatica negli ultimi decenni ha reso la Silicon Valley la capitale della “tecnologia” in generale; tuttavia non c’é alcuna ragione perché la tecnologia debba essere limitata ai computer.

 

Propriamente inteso, ogni nuovo metodo per realizzare qualcosa é tecnologia.

 

Dato che la globalizzazione e la tecnologia sono modalità diverse di progresso, é possibile averle entrambe, averle in alternativa oppure non avere nessuna delle due. Per esempio, gli anni dal 1815 al 1914 furono un periodo di contemporanea rapida globalizzazione e sviluppo tecnologico. Tra la Prima guerra mondiale e il viaggio di Kissinger per riaprire le relazioni con la Cina ci fu un rapido sviluppo tecnologico, ma non molta globalizzazione. A partire dal 1971 abbiamo assistito a una rapida globalizzazione unita a un limitato sviluppo tecnologico, per lo più confinato alle IT.

 

Quest’era di globalizzazione ha reso facile immaginare che i prossimi decenni porteranno ancora più convergenza e uniformità. Persino il nostro linguaggio quotidiano suggerisce che crediamo in una qualche fine tecnologica della storia: la divisione mondiale tra i cosiddetti paesi sviluppati e in via di sviluppo sottintende che il mondo “sviluppato” abbia già raggiunto il raggiungibile, e che le nazioni più povere abbiano solo bisogno di conseguirlo a loro volta.

 

Pero io non credo che questo sia vero. La mia risposta personale alla domanda di cui vi ho parlato é che la maggior parte della gente pensa che il futuro del-mondo sarà definito dalla globalizzazione, ma la verità é che la tecnologia é più importante. Senza cambiamento tecnologico, se la Cina nei prossimi vent'anni raddoppierà la sua produzione, raddoppierà anche l’inquinamento della sua aria. Se ciascuna delle centinaia di milioni di famiglie indiane dovesse vivere nel modo in cui vivono quelle americane — con gli strumenti di oggi — la conseguenza sarebbe un disastro ambientale.

 

Diffondere nel mondo i vecchi sistemi per creare ricchezza avrebbe come risultato la catastrofe e non il benessere. In un mondo di risorse scarse, la globalizzazione senza tecnologia é insostenibile.

 

La nuova tecnologia non é mai stata una caratteristica automatica della storia. I nostri antenati hanno vissuto in società statiche, a somma zero, in cui il successo significava impadronirsi di beni appartenenti ad altri. Hanno creato nuove fonti di ricchezza solo raramente, e nel lungo periodo non sono mai riusciti a crearne abbastanza da risparmiare alla persona media una vita molto dura. Poi, dopo 10.000 anni di progresso a sbalzi dall’agricoltura primitiva ai mulini medioevali agli del XVI secolo, il mondo moderno ha sperimentato improvvisamente un progresso inarrestabile, dall'avvento del motore a vapore intorno al 1760 fino al 1970 circa. Come risultato abbiamo ereditato una società più ricca di quanto ogni generazione precedente sia mai stata in grado di immaginare.

 

Ogni generazione eccetto quelle dei nostri genitori e del nostri nonni: vale a dire: alla fine degli anni Sessanta del secolo scorso, loro si aspettavano che questo progresso continuasse. Si aspettavano una settimana lavorativa di quattro giorni, energia così a buon mercato da non essere neanche misurata, e vacanze sulla luna. Tutto questo, però, non é accaduto. Gi smartphone che ci distraggono da ciò che ci circonda ci fanno anche scordare che il nostro ambiente è stranamente vecchio: solo i computer e le comunicazioni sono migliorati in modo drastico negli ultimi cinquant’anni. Il che non significa che i nostri genitori sbagliavano a immaginare un futuro migliore, ma solo che sbagliassero a considerarla una faccenda automatica.

Oggi la nostra sfida consiste nell'immaginare e creare le nuove tecnologie che possano rendere il XXI secolo più pacifico e prospero del XX
