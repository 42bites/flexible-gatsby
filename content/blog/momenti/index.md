---
title: IL POTERE DEI MOMENTI
date: 2020-10-26
description: # Add post description (optional)
img: girasoli-gignux.png # Add image post (optional)
tags: [time, work, life]
---

Lungo il corso della nostra vita ci sono dei momenti che sono decisivi, esperienze memorabili che hanno il potere di cambiare le nostre vite. Questi momenti potrebbero nascere dal caso, ma se sapessimo come ricrearli? Alcune analisi ci hanno mostrato come il nostro cervello ricordi di un esperienza vissuta solo quei momenti del nostro ricordo che hanno fatto la differenza, che hanno cambiato la nostra vita.

## Da cosa nascono i momenti decisivi
Tutti noi prima o poi ci troviamo a vivere dei momenti decisivi, delle esperienze significative che rimangono impresse nella nostra memoria, che cambiano le nostre vite.

In apparenza questi attimi sembrano essere frutto del destino o della fortuna, ma se impariamo a riconoscerne gli elementi comuni possiamo crearli.

Perché mai dovremmo voler creare dei momenti decisivi? Per arricchire la nostra vita, per connetterci meglio agli altri, per farci ricordare.

Alcune ricerche sul comportamento umano hanno dimostrato che quando ripensiamo a un esperienza tendiamo a ignorare buona parte di quello che é successo e ci concentriamo invece su pochi istanti. Ad esempio dimentichiamo la durata di un dato evento, ma ne ricordiamo due momenti chiave: il momento migliore (il momento super) e la fine.

I momenti decisivi hanno origine a partire da uno o piu di questi elementi:

- **Accrescimento** (sono attimi che emergono dalla quotidianità, che trascendono il normale corso degli eventi);
- **Intuizione** (sono esperienze che modificano la comprensione di noi e del mondo, ci fanno prendere coscienza di qualcosa che cambierà la nostra vita);
- **Orgoglio** (sono esperienze che ci colgono nei nostri momenti migliori, nei momenti di sfida);

**Connessione** (sono esperienze sociali che condividiamo con altri).

Tutti questi momenti decisivi danno origine a emozioni positive, ma a volte possono anche causare emozioni negative, rabbia, dolore (momenti di sofferenza).

## Imparare a pensare “in momenti” e capire cosa sia bene ricordare
Ovviamente non sempre c’è bisogno di creare dei momenti decisivi, alcune esperienze infatti possono essere tranquillamente dimenticate.
Altre però meritano di essere ricordate. Questo è quello che significa pensare “in momenti”: imparare a capire quando è il caso di enfatizzare un evento, una fase, un esperienza.

In generale possiamo considerare degni di nota:

- **Le transizioni, i passaggi:** tutti i passaggi e le transizioni sono dei momenti decisivi e andrebbero evidenziati. Se riconosciamo l’importanza di questi momenti possiamo crearli, possiamo renderli ancora più memorabili e significativi.
- **Le tappe fondamentali:** ad esempio raggiungere una particolare fase della vita, festeggiare un compleanno. Sono tutte quelle tappe che ognuno di noi ritiene fondamentali nella propria vita e che per questo andrebbero celebrate.
- **Le mancanze:** di solito sono momenti negativi, di dolore, di sofferenza o di ansia ai quali si deve porre rimedio in qualche modo.

**I MOMENTI DI ACCRESCIMENTO**: sono esperienze che emergono dall’ordinario, momenti da gustare, che ci fanno sentire coinvolti, pieni di gioia e motivati. Possono essere occasioni sociali (matrimoni, feste di compleanno etc.) o momenti in cui siamo chiamati a competere (gare sportive, un gioco, parlare in pubblico) o ancora momenti che accadono spontaneamente.

## Creare dei momenti memorabili rompendo gli schemi
Il termine “schema” usato in questo contesto si riferisce alle aspettative un po’ stereotipate che abbiamo nei confronti di una certa esperienza.
Rompere gli schemi significa quindi sorprendere le persone che si aspettano un comportamento, agendo in modo diverso.
Nella vita di tutti i giorni si possono creare dei momenti super semplicemente cambiando la routine.
In ambito aziendale ovviamente rompere gli schemi è una strategia, un modo per creare momenti che supportino il brand o rinforzino un cambiamento.

Alcune ricerche dimostrano che ci ricordiamo di più le cose che sono successe tra i 15 e i 30 anni di età (picco di reminiscenza). Questo perché quel periodo di tempo (adolescenza e inizio dell’età adulta) è associato a molte prime esperienze e a molte esperienze nuove. Le novità infatti modificano la nostra percezione del tempo, allungandola. Questo spiega perché man mano che invecchiamo ci sembra che il tempo passi più velocemente: le nostre vite diventano abitudinarie, c’è più routine e meno novità.
In quest’ottica rompere gli schemi aiuta a creare nuovi momenti memorabili.

**MOMENTI DI INTUIZIONE:** portano presa di coscienza e trasformazione.
Possono essere causati da emozioni positive oppure negative e possiamo provare a crearli in due modi: possiamo fare in modo che gli altri inciampino nella verità (per far capire qualcosa a qualcuno), oppure possiamo sforzarci per arrivare all’intuizione (quando vogliamo comprendere meglio noi stessi).

## Riconoscere Il lavoro degli altri
Il modo più semplice per creare dei momenti di orgoglio è quello di riconoscere e apprezzare gli altri.
Studi e ricerche in ambito aziendale dimostrano che tra i vari fattori che motivano i dipendenti quello sempre costante è il ‘pieno apprezzamento del lavoro svolto’. Una delle ragioni principali per cui i dipendenti lasciano il proprio lavoro infatti è proprio la mancanza di lodi o di
apprezzamento.
L’apprezzamento più efficace è spontaneo, autentico, personale, frequente, fa sentire al dipendente che è stato notato (e apprezzato) per il suo lavoro.
Esprimere gratitudine fa piacere sia a chi la riceve, sia a chi la esprime. Lo dimostra questo esercizio di **Martin Seligman**, padre della psicologia positiva:

> Chiudi gli occhi e pensa a qualcuno ancora in vita che anni fa ha fatto qualcosa per te che ti ha cambiato in meglio. Qualcuno che non hai ancora ringraziato come si deve. Ora scrivi una lettera a questa persona, ringraziala in modo concreto, sti specifico su cosa ha fatto per te e come questo ha cambiato la tua vita.
> Consegna la lettera di persona.

Questo esercizio genera uno dei più bei momenti della nostra vita, che ricorderemo a lungo. Ben poche cose provocano momenti così memorabili.