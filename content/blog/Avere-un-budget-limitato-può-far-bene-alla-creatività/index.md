---
title: Avere un budget limitato può far bene alla creatività
date: 2020-11-20
description: # Add post description (optional)
img: emiliano-villani-Gtxa1sBISUg-unsplash.jpg # Add image post (optional)
tags: [design, work, life]
---

La "grande pausa" nell’economia mondiale dovuta al **Coronavirus** ci sta insegnando ad operare con dei limiti imposti e generalizzati. In particolare, è un momento in cui tanti imprenditori si ritrovano con un budget limitato e sono costretti a fare con quel che hanno. 

Spesso i soldi sono la soluzione più semplice per risolvere i problemi e avere accesso alle **soluzioni**. Se si rompe un tostapane, per esempio, la prima cosa che la maggior parte di noi farebbe, è comprarne uno nuovo. Se accade che non si trovano più tostapane in vendita, forse ci rivolgeremmo a un costosissimo riparatore. Forse decideremmo di farne a meno. Pochissimi di noi sarebbero in grado di metterci mano e aggiustarlo.

In [questo articolo](https://www.forbes.com/sites/maryjuetten/2020/11/19/working-with-what-we-have/?sh=2fe693da704f) non si parla di come si aggiustano i tostapane, ma si parla di come a volte, avere risorse finanziarie limitate, o non averne, può diventare una spinta a utilizzare la creatività e pensare fuori dagli schemi. Avere un budget ridotto può innescare lo stimolo che ci permette di allenare il muscolo dell’ingegno, che altrimenti rischierebbe di restare poco sviluppato.

Come molti di noi stanno imparando in questo periodo, lavorando con ciò che si ha, e non con ciò che si vorrebbe avere, impariamo a conoscere noi stessi e le nostre illimitate potenzialità. E non solo, possiamo anche imparare a pensare in modo diverso e a essere più creativi per raggiungere i **nostri obiettivi**. Ci sono intuizioni che il denaro non può comprare!