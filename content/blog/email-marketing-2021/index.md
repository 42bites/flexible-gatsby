---
title: Email marketing nel 2021
date: 2020-11-06
description: # Add post description (optional)
img: diego-ph-fIq0tET6llw-unsplash.png # Add image post (optional)
tags: [marketing, work, email]
---

#Email Marketing nel 2021

Nel 2020 abbiamo assistito ad alcuni grandi cambiamenti nel **marketing digitale **e l’anno nuovo ne porterà certamente ancora. È importante prestare attenzione alle tendenze e stare al passo con le novità, senza però stravolgere le nostre strategie. 

Tra le tendenze che si profilano all’orizzonte dell’**email marketing**, la prima che emerge è quella dell’**iper-personalizzazione**. La sola aggiunta del nome del destinatario nell'oggetto e nel testo non sarà più sufficiente per avere un impatto. Gli utenti cercano contenuti con informazioni rilevanti, che sembrino scritti apposta per loro. Possiamo iniziare con il segmentare la lista in piccoli gruppi e inviando contenuti dinamici.

Un altro trend sarà quello di inviare mail di solo testo. Sempre nell’ottica della personalizzazione, una mail di solo testo può essere percepita come più personale, come una sorta di scritto che manderesti ad un amico. Può essere utile anche per spezzare il ritmo degli invii, alternandole a mail graficamente accattivanti.

Infine, una tendenza da tenere d’occhio nel 2021 sarà quella delle mail interattive. Con l’**AMP** (Accelerated Mobile Pages) possiamo aggiungere **contenuti interattivi**, ad esempio se vogliamo mostrare una varietà di prodotti e permettere agli utenti di acquistare direttamente dalla mail, senza dover cliccare su link esterni. 

In [questo articolo](https://influencermarketinghub.com/email-marketing-predictions/) trovi 8 previsioni per il 2021 che riguardano l'email marketing.