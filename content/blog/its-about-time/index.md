---
title: La tecnologia regala o ruba il tempo?
date: 2021-02-07
description: # Add post description (optional)
img: aron-visuals-BXOXnQ26B7o-unsplash.jpg # Add image post (optional)
tags: [time, work, life]
---


Di certo la tecnologia ci aiuta a risparmiare tempo, ma ci crea anche grossi problemi: quando l'aspettativa al lavoro è che tu sia sempre disponibile, e gli altri intorno a te si attengono ciecamente a questa aspettativa, scegliere di non essere disponibile può portare a conseguenze davvero sgradevoli.
I media ci portano a competere con aspettative irrealistiche, e soffriamo sempre di più di un disturbo noto come “confronto sociale verso l'alto”. Questo termine è usato in psicologia per definire la tendenza a confrontarci con quelli che percepiamo come migliori di noi. Se facciamo paragoni sempre e soltanto verso l'alto, la percezione di ciò che ci sembra normale diventa irrealistica da raggiungere.

La paura di perdere occasioni (fear of missing out, abbreviato spesso in FOMO) è un disagio reale che si manifesta sempre più spesso e può spingerci ad aggiungere alle nostre vite attività e aspettative per le quali non abbiamo tempo. È un primo esempio di falsa urgenza. La verità è che va bene perdersi qualcosa: tutto quello che non è pieno di significato.
Abbiamo aspettative straordinarie: viviamo in un'epoca in cui davvero non dobbiamo attendere, mai, per nulla. Ci aspettiamo l'accesso immediato a cosa e a chi vogliamo, non importa quando o dove siamo: Wi-Fi nelle caffetterie, negli aerei e nei negozi; servizio clienti ventiquattr'ore; applicazioni telefoniche che permettono di trasferire denaro, depositare assegni e parlare faccia a faccia con qualcuno che si trova dall'altra parte del mondo, sono soltanto alcuni esempi. L'operosità è il nuovo tempo libero. Per secoli il tempo libero è stato uno status symbol. In Europa lo è ancora, ma oggi negli Stati Uniti essere indaffarato è il vero simbolo del successo: sono richiesto, sono necessario, sono Importante.

E invece, chi sono 1 più felici al mondo? I nordeuropei. È tra loro, i danesi. Gli studiosi hanno scoperto che i danesi hanno aspettative inferiori per come dovrebbero essere le loro vite.
Per essere chiari, non è che questo popolo abbia basse aspettative, soltanto aspettative inferiori a quelle dei paesi limitrofi. Alla domanda di inizio anno su quali siano le loro speranze per l'anno successivo, la barra è nettamente inferiore se confrontata con quelle degli altri. Con aspettative un po più basse, la felicità è più facile da raggiungere e mantenere.